---
title: "Come È Nato GARCO"
date: 2018-09-07T19:40:02+03:00
lastmod:
draft: false
image: "img/website.jpeg"
categories: ["WEB"]
keywords: [GARCO, come è nato, IWANAAT, storia del sito, DriveToWeb, Hugo, HTML]
description: "Questo sito, GARCO.GA, è stato costruito a costo zero con l'aiuto di programmi come HUGO, Atom.io, Git, e di servizi come DriveToWeb, Freenom.com. Come è arrivata l'idea?"
weight: -20
---
Per raccontare bene come sono arrivato a mettere online **GARCO**, dobbiamo fare un bel passo indietro e dire come è stato messo online **<a href="http://iwanaat.org" target="_blank">IWANAAT</a>**.  
**IWANAAT** è il primo sito che ho fatto, un’idea che avevo da tempo, frutto della necessità che ebbi una volta di reperire l'immagine di installazione di Windows 7 OEM. Non essendo più possible scaricare le immagini di installazione di Windows 7 OEM dal sito web ufficiale Microsoft, avevo preventivamente scaricato tutte le immagini da **<a href="https://heidoc.net/joomla/" target="_blank">HeiDoc.net</a>** per tenerle in archivio per qualsiasi evenienza. Quando non è più stato possible scaricarle neanche da HeiDoc ho pensato che sarebbe stato bello renderle disponibili a chi ne necessitava. Il problema per me era l’hosting, in quanto dovevo rendere dispoinibili al download file di grandi dimesioni, e chiaramente non volevo spendere troppo per tenerle sul server stesso.  
Il primo pensiero è stato quello di tenerle su **OneDrive** e di *“embeddare”* I file sul sito, ma un file incorporato da OneDrive risulta proprio brutto sulla pagina di un sito secondo me.  
Quindi, cerca e naviga, rinaviga e ricerca, mi sono imbattuto nel servizio offerto da **<a href="https://drv.tw/" target="_blank">DriveToWeb</a>**: rendere OneDrive l’hosting per l’intero sito. Il sito di DriveToWeb non aveva molti consigli al suo interno al tempo, quindi smanettando ho capito che non era possible usare un template dinamico tipo **WordPress**, ma solo pagine di **HTML**. Ho quindi scaricato un template basico dal sito di **<a href="https://www.w3schools.com/w3css/tryit.asp?filename=tryw3css_templates_start_page&stacked=h" target="_blank">w3schools.com</a>**, dove ho preso anche molti consigli, l’ho modificato come più mi piaceva e come meglio sono riuscito, e ripetuto per ogni pagina del sito modificandone il corpo.  
Anche se molto basic e con molti errori, ero contento di come era uscito (presto lo ricostruirò viste le ultime novità), ma è stato un lavoraccio in quanto ho dovuto lavorare direttamente sul codice HTML, inserendo ogni link a ogni pagina manualmente, se volessi aggiungere una pagina nuova dovrei modificarle tutte mettendoci mano una ad una. Per questo motivo ho ritenuto il servizio limitato, in quanto mettere su un blog sarebbe stato troppo complicato per me.  
Mi è passato un po’ tutto nel dimenticatoio (si vede infatti che su IWANAAT i *"coming soon"* sono li da un bel po'), finché qualche settimana fa ho notato nuove pagine sul sito di DriveToWeb dove consigliavano un servizio per ottenere domini gratuiti, ma soprattutto spiegavano che il loro servizio è utile per sviluppare siti web statici, e come programma per generare siti web statici consigliavano **<a href="https://gohugo.io/" target="_blank">HUGO</a>**.  
Solo leggendo le prime pagine del sito mi sono innamorato del programma, e di tutto quello che annesso mi ha fatto costruire **GARCO**.
[Qui](/post/come-costruire-questo-blog-a-costo-zero-indice) trovate l’indice ai vari articoli con i passaggi e i servizi che ho usato per costruire il sito.
La guida spiega nello specifico tutto quello che ho fatto io, ma può essere adattata ad altri template e altre situazioni.  
Fatemi sapere cosa ne pensate e cosa secondo voi si potrebbe migliorare / implementare.

**Grazie!**
