---
title: "Come Installare Atom Text Editor"
date: 2018-09-12T06:24:39+03:00
lastmod:
draft: false
image: "img/atom-text-editor.png"
categories: ["WEB"]
keywords: [Atom.io, Text editor, Windows, Installazione]
description: "Atom text editor è un programma open source utilizzato da molti sviluppatori e web developer. Questa guida aiuta a installare Atom text editor su Windows"
weight: -32
---
*[Vai all'Indice completo della guida su come creare un sito come questo](/post/come-costruire-questo-blog-a-costo-zero-indice/)*

**Atom text editor** è un programma open source utilizzato da molti sviluppatori e web developer, ha una tree view laterale dove si può vedere la cartella in cui è contenuto il progetto, una visualizzazione di text editor a colori come tutti gli altri text editor famosi, e una marea di altre funzionalità che non sto ad elencare perché al momento non ci interessa, e perché al momento non ne conosco molte!  
Ha un'ottima reputazione sul web, da canto mio mi trovo benissimo. L'unico difetto che lamentano su recensioni che ho trovato online è che ha una velocità inferiore rispetto ad altri suoi simili, ma il problema si crea soltanto con file di grandi dimensioni. L'unico altro text editor che ho provato è **Sublime Text**; non è male, ma chiede di comprarlo per 80$. Altri che sono molto famosi sono **Adobe Brackets**, **Visual Studio Code**, **Notepad++**; li proverò e vi darò feedbacks, per il momento Atom credo che sia la scelta migliore da combinare con HUGO.  

Atom può essere scaricato dalla <a href="https://atom.io/" target="&#95;blank">Homepage del sito</a>, dovrebbe rilevare in automatico che accedete da un pc Windows e proporre la corretta versione, altrimenti si può scaricare la versione corretta dal <a href="https://github.com/atom/atom/releases/tag/v1.30.0" target="&#95;blank">Repository di GitHub</a>  
Basta eseguire il file .exe e Atom si installerà da solo, molto semplice, e una volta terminato si aprirà.  
Per poter lavorare con HUGO e Atom in maniera ottimale ci manca ancora un pacchetto da installare. Come ricordate HUGO non si usa da un'interfaccia grafica, bensì dalla linea di comando, quindi la cosa migliore è avercela all'interno del nostro text editor.
Andate su **File -> Settings -> Install** e nella barra di ricerca cercate **platformio-ide-terminal**, e chiaramente cliccate su installa. In basso a sinistra apparirà un **+** per aprire una o più finestre di terminal. Credo che sia il più adatto al momento, lo uso sia su Windows 10 sia su Windows, e funziona bene a differenza di un altro che mi dava già problemi a installarlo, e dopo essere riuscito a installato comunque non funzionava.

[L'ultima cosa da installare è Git](/post/come-installare-git/)

**Grazie!**
